.. _tutorial-index:

######################
Il Tutorial di Python.
######################

.. topic:: Nota per la traduzione italiana.

    Questa è una traduzione del `Tutorial ufficiale <https://docs.python.org/3/tutorial/index.html>`_ della documentazione di Python, mantenuta in sincrono con il testo della `repository GitHub <https://github.com/python/cpython/tree/master/Doc/tutorial>`_.

    Questo testo è aggiornato al **1 maggio 2020**.

    *(traduzione a cura di Riccardo Polignieri)*

Python è un linguaggio di programmazione molto ricco e semplice da imparare. È dotato di efficienti strutture-dati di alto livello e propone un approccio alla programmazione a oggetti semplice ma efficace. La sua sintassi elegante e la tipizzazione dinamica, oltre al fatto di essere un linguaggio interpretato, ne fanno uno strumento ideale per lo *scripting* e lo sviluppo rapido di applicazioni, in molti campi e su molte piattaforme. 

L'interprete di Python e la sua vasta libreria standard sono disponibili nel sito web https://www.python.org/, sotto forma sia di codice sorgente sia di eseguibile binario, per tutte le piattaforme più diffuse, e possono essere liberamente redistribuiti. Il sito, inoltre, ospita direttamente o indirizza verso molti altri moduli Python, programmi e strumenti sviluppati da terze parti, e documentazione aggiuntiva. 

L'interprete Python si può estendere facilmente con nuove funzioni e tipi di dati implementati in C o C++ (o altri linguaggi interfacciabili con C). Python è inoltre adatto come linguaggio integrato per estendere e personalizzare altre applicazioni. 

Questo tutorial introduce il lettore in modo informale ai concetti e alle funzioni di base del linguaggio e del suo ambiente. Può essere utile avere sotto mano un interprete Python per provare direttamente il codice, ma tutti gli esempi mostrano anche il loro output: è quindi possibile leggere il tutorial anche a sé stante. 

Per una descrizione delle funzionalità e dei moduli, si veda la documentazione della :ref:`libreria standard<library-index>`. :ref:`La guida di riferimento del linguaggio<reference-index>` approfondisce in modo formale la struttura di Python. Per scrivere estensioni in C o C++ si può consultare la guida su come :ref:`estendere e incorporare Python <extending-index>` e il manuale delle :ref:`API C di Python<c-api-index>`. Ci sono poi molti libri dedicati all'approfondimento di Python.

Questo tutorial non vuole essere una descrizione esaustiva che copre ogni singola funzionalità, o anche solo tutte quelle comuni. Piuttosto, è un'introduzione agli aspetti più notevoli di Python e può dare un'idea dello stile e del "sapore" del linguaggio. Dopo averlo letto, sarete in grado di leggere e scrivere moduli e programmi in Python, e sarete pronti ad approfondire i diversi moduli contenuti nella :ref:`libreria standard<library-index>`.

Vale anche la pena di dare un'occhiata al :ref:`glossario<glossary>`.

Indice.
-------

.. toctree::
   :numbered:

   appetite.rst
   interpreter.rst
   introduction.rst
   controlflow.rst
   datastructures.rst
   modules.rst
   inputoutput.rst
   errors.rst
   classes.rst
   stdlib.rst
   stdlib2.rst
   venv.rst
   whatnow.rst
   interactive.rst
   floatingpoint.rst
   appendix.rst
